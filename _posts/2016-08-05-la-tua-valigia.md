---
datePublished: '2016-08-05T15:54:14.232Z'
isBasedOnUrl: >-
  https://the-grid-user-content.s3-us-west-2.amazonaws.com/b5057680-0530-47eb-9100-8a2dc85b2913.jpg
author: []
via: {}
dateModified: '2016-08-05T15:54:14.123Z'
title: La tua valigia
publisher: {}
description: ''
sourcePath: _posts/2016-08-05-la-tua-valigia.md
starred: false
inFeed: true
hasPage: false
inNav: false
_type: MediaObject

---
![](https://imgflo.herokuapp.com/graph/vahj1ThiexotieMo/4cddadac52fa51f2556b3a69c1ef914d/croprotate.jpg?cropheight=1641&cropwidth=2209&degrees=0&input=https%3A%2F%2Fthe-grid-user-content.s3-us-west-2.amazonaws.com%2Fb5057680-0530-47eb-9100-8a2dc85b2913.jpg&x=0&y=0)

# La tua valigia

Nel corso della tua vita, ogni giorno riempi una valigia, che pensa sempre di più. La riempi con le cose che non ti piacciono e con le cose che non piacciono ad altri.

Ci metti la rabbia, la paura, la gelosia, l'angoscia, i dolori.

Tutto questo può renderti la vita difficile da vivere con serenità, ostacolare le tue relazioni con gli altri, il tuo lavoro, tutta la tua esistenza.

Hai cominciato a fare i bagagli fin da piccolo, infilandoci tutto quello che non piaceva ai tuoi genitori, perché avevi paura di perdere il loro amore e di essere abbandonato. Magari, i tuoi genitori, in qualche occasione, ti hanno effettivamente abbandonato. Probabilmente non era realmente così, ma a te sembrava.

Ad esempio, ti hanno messo in castigo, oppure sono usciti di casa arrabbiati. Facevano tutto questo "per il tuo bene", ma tu non percepivi questo bene. Ti sentivi solo spaventato e preoccupato perché ti avevano lasciato da solo.

La tua automatica reazione è stata quella di nascondere agli occhi dei tuoi genitori, del mondo e di te stesso, quello che secondo te aveva provocato l'abbandono.

Marco, un funzionario molto serio e preparato, abile nel suo lavoro, aveva ricevuto frequenti proposte di promozione, ma le aveva sempre rifiutate. In terapia ha messo in evidenza:

1. l'abbandono del padre, che quando lui era piccolo ha lasciato la famiglia;
2. l'ingresso di un altro uomo, il patrigno, per scelta della mamma. Quest'uomo aveva un carattere molto forte e autoritario; Marco era entrato molte volte in competizione con lui, uscendone sempre perdente.

Tutto questo aveva indebolito fortemente la sua personalità. Marco aveva messo nella sua valigia tutte le volte in cui era stato frustrato nel tentativo di "essere il difensore" della mamma e della famiglia.

Ogni volta che gli veniva proposta una nuova responsabilità, come una promozione, lui si rivedeva bambino frustrato e non accettava. Il problema è che tutto questo non avviene a livello cosciente, cioè Marco non rivedeva la scena di quando era piccolo e competeva con il patrigno, ma semplicemente una specie di meccanismo automatico tirava fuori dalla sua valigia le sue frustrazioni che gli impedivano di progredire nella sua carriera e nella sua vita.

Nel momento in cui con la terapia tutto questo gli è apparso chiaro, il meccanismo si è sbloccato e adesso Marco è un felice dirigente e padre della sua famiglia e dei suoi figli. La sua carriera si è sbloccata, ma soprattutto egli è più sereno e affronta la vita senza la paura delle responsabilità.

* Hai paura perché la situazione che ti si presenta somiglia ad una che hai vissuto ed effettivamente ti ha spaventato
* Sei depresso o infelice perché la tua attuale condizione è simile alla tristezza che hai vissuto in passato 
* Ti senti ansioso perché quello che vivi è analogo a qualcosa che ti creava angoscia in passato

In sostanza, impari ad essere pauroso, depresso, ansioso e via discorrendo. Naturalmente non escludo che alcune situazioni possano essere diverse, ma nella mia esperienza quasi sempre ho visto rivivere un film girato nel passato, spesso da piccoli o comunque molto giovani. 

Non raramente, poi, l'evento scatenante era vicino nel tempo, ma in realtà affondava le sue radici in un remoto passato: l'analogia con qualcosa di infantile aveva fatto scattare il problema psicologico.